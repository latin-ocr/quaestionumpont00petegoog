31

libro secundo ut de flaminum caerimoniis ita de virginibus
Vestalibus secundum pontificum doctrinam copiose disseruisse
putandus est: Pauli vero de igne Vestae interstincto exposi-
tiones (p. 106, fr. 79) cum p. 57 s. v. ‘capillatam vel capil-
larem arborem' (fr. 70) 1, Fest. p. 339 s. v. ‘senis crinibus’
(fr. 72), Paul. p. 4 s. v. ‘armita’ (fr. 75) ita cohaerent, ut
haec omnia e libro aliquo de caerimoniis virginum Vestalium
conscripto excerpta esse pateat. is liber prorsus similis fuisse
videtur illi, cui partem glossarum, quae de flamine Diali fla-
minicaque apud Festum Paulumque sunt, p. 20 assignavi 2.
illius vero generis, de quo p. 17 sq. dixi, similitudo in glossa
p. 348 s. v. ‘suffibulum' (fr. 74) conspicitur.

veteribus Vestalium religionibus Augustus duas novas
addidit, cum a. p. O. 5 constitueret libertinorum filias virgines
Vestales capi licere (Cass. Dio LV 22, 5, fr. 81) et a. p.
O. 9 Vestalibus ius trium liberorum condonaret (Cass. Dio
LVI 10, 2, fr. 82).

· reliquorum sacerdotum publicorum, quos p. 11 enume-
ravi, iura et caerimonias in pontificum de sacerdotibus libris
perscripta fuisse pauca, sed quae certa ratione ad istos refe-
rantur, fidem faciunt. etenim quod Servius Aen. XII 120
affirmat fetiales et patrum patratum nunquam lineis vestibus
usos esse (fr. 84) et Dionys. Hal. a. r. II 71 refert Salios
oportuisse esse homines liberos , in civitate Romana natos,
patrimes matrimesque (fr. 85), ea aperte iuris sacri specimina
sunt. idemque cadit in ea, quae Dionysius II 21 in curioni-

1 Paulum Vestalium nomen, quod apud Festum haud deesse .
potuit, male omisisse Plin. n. h. XVI 235 demonstrat (fr. 70): quod
idem commisit p 4 e. v. ‘armita’ (fr. 75), ubi ‘virginem sacrificantem',
quae commemoratur, Vestalem esse a Scaligero intellectum est. quod
Georgius Wissowa in Marquardti Enchir. VI² p. 340 adn. 4 (16 fide
huius glossae dubitavit, id ita probandum videtur, ut vox ‘armita' pro
lemmate posita a dubitatione excipiatur: Festi explicationem Paulus
facile potuit pervertere.

² de eo certiora liceret statuere, si Plin. n. h. XVI 235 (fr. 70)
a quo sua sumpsisset constaret: Varronem hunc fuisse, etsi propter
XVIII 119 (fr. 24 k, cf. p. 16) in proclivi est suspicari, tamen id nulla
ratione firmatur. ¹

