29

de dignitatis gradibus, quibus pontifices minores inter
se distinguebantur (fr. 62), p. 14 dictum est.

iam ut ad virginum Vestalium caerimonias commode
pergere possimus via munita est quaestione quam de Gelli
libri I capite 12 instituimus: ea id effecimus Gellium ibi ex·
pilasse Labeonis duodecim tabularum commentaria, hunc
usurpasse Fabi Pictoris de virgine capienda expositiones (fr. 64.
65 a—g), quibus adiunxit Atei Capitonis excusationum, quae
fr. 65 f, g enarrantur, supplementum (fr. 65 h). praeter ea,
quae certe Fabio deberi confido, e Labeonis commentario
Gellius desumpsit de emancipatione et iure testamenti faciendi
virginis Vestalis locum (fr. 66 a, b), legis Papiae de numero
et sortitione earum virginum, ex quibus pontifex Vestalem
capere deberet, sanctionem (fr. 63) et Labeonis ad hanc legem
adnotationem (fr. 83), denique de virgine Vestali, quae non
heres sit cuiquam intestato cuiusque bona intestatae in publi-
cum redigantur, disputationem (fr. 68). e quibus fr. 66 a, b
et 68 inter virginum Vestalium iura in libris de sacerdotibus
scripta fuisse ipsa horum librorum natura atque indoles suadet:
de 1686 Papia, quae quo tempore lata sit nescimus1, ut idem
statuamus, hoc ipsum nos impellit, quod ea pontifici maximo
de captione virginis Vestalis praecipitur: neque non possunt
pontifices id in libris suis adnotasse sortitionem, quae lege
Papia praescribebatur, Labeonis tempore non iam necessariam
videri² et filiam a patre ad sacerdotium oblatam, cuius dum-
taxat salvis religionibus ratio haberi possit, capi licere (fr. 83).
deinde ad hos libros etiam praeceptum duodecim tabularum,
quo virgines Vestales a tutela liberabantur, pertinebat (fr. 67)
et lex sacra, qua post officium triginta annorum Vestalibus
permittebatur sacerdotio abire ac nubere (fr. 69). denique
pontifices inter virginum Vestalium praecepta sacra legem
quoqne Horatiam quandam a Gellio n. a. VII (VI) 7, 2. 4

quibus pontifici maximo semel nubere licuisse refertur, a fragmentorum
collectione seclusi, quoniam Tertullianus errasse videtur, cf. Marquardt,
Enchir. V1² p. 328 sq. adn. 8.

¹ cf. Marquardt, Enchir. VI² p. 337.

² hoc enim Labeonem de suis temporibus rettulisse verba sed ea
sortitio ex leye Papia non necessaria nunc videri solet declarant.

