30

(fr. 66 b et 69) prolatam tradidisse puto. cuius quidem sen-
. tentiae Ottonem quoque Gilbertum (Geschichte und Topo-
graphie der Stadt Rom im Alterthum II p. 112 sq. adn. 3)
video esse, cum quo consentio legem eam, qua virginum
Vestalium iura sanciantur, re vera ad 'primi rei publicae
liberae anni consulem Horatium posse redire. praeter haec
· fragmenta, quae ad sacerdotii iura in libris de sacerdotibus
nimirum descripta referuntur, de caerimoniis, quibus virgines
Vestales tenebantur, admodum pauca innotescunt, veluti fr. 70
capillum Vestalium ad capillatum vel capillarem arborem
deferri et in ea suspendi oportere praecipitur, et fr. 71, quod
cum fr. 24 h opportune contuleris, sancitur, si quis ad mortem
· ducatur et virgini Vestali obviam factus sit, eum necari nefas
esse: si quis vero feretrum, quo in campum sceleratum por-
tentur, subierit, eum morte multari fas esse ¹. de corporis
Vestalium habitu in libris de sacerdotibus pontificiis accurate
relatum fuisse demonstrant fr. 72. 74. 75, de sanctitudine
domus Appian. b. c. I 54 (fr. 76) et Dionys. Halic. II 67
(fr. 77) ita narrant, ut sacri praecepti mentionem fieri facile
credas: addito pontificum nomine iuris sacri cautionem protulit
Plinius epist. VII 19, 1 sq. (fr. 78). denique consentaneum
esse puto in libris, qui de sacerdotibus erant, ea quae ad
religiones ignis Vestae interstinctae et incestus virginum per-
tinerent perscripta fuisse, ut ex Paul. p. 106 s. v. ‘ignis
Vestae’, Plutarch. Num. 9. 10., Fest. p. 241 s. v. ‘probrum'
huius eorum partis imaginem refingi posse existimem. nempe
ea, quae Plutarchus in cap. 9 et 10 narrat, dubio procul
Varronis fide nituntur2, qui in antiquitatum rerum divinarum

 

¹ Verba ὅ δὲ ainsi-adv κομιζομίνων ’ὖπὸ τό φορεῖον ἆποθνήσκει Mar-
quardt, Enchir. VI2 p. 341 ita intellexit, ut inde colligendum esse
censeret ‘auf ihre Beleidigung stand der Tod'. sed vide an probabilius
sit censere virgines Vestales prodeuntes sanctimonia sua nocenti per
casum obviam facto salutem dare, si propter incestum mortis damnatae
ad campum sceleratum ferantur eum, qui incaute feretrum subierit, ipsas

quasi secum ad supplicium trahere.
2 cum Plutarchus Num. 9 de Vestae ignis exstinctu disserens

similes Graecorum ignium sacrorum defectus enumeret et graecum
ignis renovandi ritum afferat, hac ipsa re Iubae ὁμοιοτήτων usus prodi

videtur.

