15

colligere iubet, e quibus molam castam fieri necesse sit. in
. his igitur, cum deorum ordo videlicet non adesset, respicie-
batur' annorum in sacerdotio actorum series 1.

cum iam ad singulos sacerdotes ventum sit, ex ordine
sacerdotum primum locum regem reginamque sacrorum tenere
par est. itaque quod Gaius inst. I 112 testatur reges sacrorum
nisi ex farreatis natos non legi ac ne ipsos quidem sine confar-
’ reatione sacerdotium habere posse (fr. 5) et quod Interpol. Serv,
Aen. II 2 asseverat non licuisse supra regem sacrificulum
quemquam in caenis accumbere (fr. 6), ea nemo puto dubitabit
pontificum libris adsignare, si cum fr. 12. 15. 4. 24 s con-
tulerit. deinde fragmenti 7 cautiones apte, ut de fonte cer-
tiores fiamus, comparantur cum fr. 31, de quo p. 18 dispu-
tatum est. quae praeterea fr. 8. 9. 1²0 regi et reginae praeci-
piuntur2‚ ea ad libros, qui de sacerdotibus publicis compositi
erant, redire facili opera caerimoniis flaminis flaminicaeque
Dialis illustratis intellegetur 2. .

perquam enim felici casu factum est, ut de flamine tanta
legum sacrarum copia servata sit, quanta praeterea in nullo
sacerdotio praesto est. cuius opulentiae primarium auctorem
Fabium Pictorem esse, cuius copiae Gelli capite contineantur,
supra ostendi. Gellius autem ipsis Fabi de iure pontificio
commentariis non usus est, sed totum caput e Masuri Sabini,
quem in ξ 18 nominat (cf. fr. 35), nescio quo libro desump-
sit 3. num is re vera Pictorem adiisse putandus sit postea
diiudicabitur: nunc de iis scriptoribus, qui praeter Masurium “
de, flamine Diali flaminicaque scripserunt, disputandum est.
inter quos Varronem. fuisse luculento Gelli n. a. X 15', 32

 

¹ curio maximus (cf. supplementum de curionibus) prorsus simili
ratione videtur appellatus esse.

² cum flaminum virginumque Vestalium caerimoniis veri simile
fieret etiam de aetate, gente, corporis vitiorum immunitate, nominatione,
inauguratione, aliis religionibus eius, qui rex sacrorum creandus esset,
praecepta in his libris enotata fuisse, neque tamen ipsarum sanctionum
quidquam superesset, eos scriptorum locos, unde praeter manifestas
iuris sacri reliquias caerimoniarum regis sacrorum notitia quodam modo
suppleri posset, fragmentis subiunxi: quem morem in ceteris quoque
sacerdotibus observavi.

⁸ Huschke, Jurispr. antei.⁴ p. 128 n. 28 ‘ex incertis libris'.

